# IELET1002_LAHTSCAP_project
This is a student project in IELET1002 for our lord Arne. We are designing a smart-plant-pot which automatically takes care of your green friends. No need to water or look after your plant with this smart-pot. 

## Norwegian summary of project:

Vår visjon har vært å skape et system som automatisk tar vare på en vilkårlig plante, hvor hovedmålet var at den skulle kunne tas vare på over to måneder ved hjelp av automatisk vanning og vekstlys. Underveis har vi støtt på diverse problemer som har sørget for at systemet har fått visse begrensninger, og sluttproduktet har derfor ikke blitt helt som vi originalt hadde sett for oss. Vi har ikke oppnådd hovedmålet vårt, ettersom ESP’en slutter å kommunisere med CoT med ujevne mellomrom og programmet derfor slutter å fungere. Dette er en feil i LAHTSCAP som må fikses før systemet fungerer som ønsket. Ellers har vi testet hele logikken i systemet, og det ser ut som det fungerer som det skal, selv om det er vanskelig å få testet det helt reelt av den grunn at systemet slutter å fungere.

På grunn av tidspress har vi sett oss nødt til å kutte ned på funksjonaliteter som orignalt var ønsket å inkludere i prosjektet. Dette gjelder da varsling av direkte sollys ved hjelp av en UV-sensor og å lage en egen database hvor brukere kan lagre forskjellige forhåndsinnstillinger for planter. Vi hadde også et ønske om at potten skulle være batteridrevet med solceller, men hadde ikke nok tid til å undersøke dette grundig nok.

Allikevel ser vi oss fornøyde med hvordan vi har løst resten av problematikken, og føler vi har lagd et godt grunnlag for det systemet vi ønsker og tror det en gang kan bli. Vi har hele veien gjennom arbeidsprosessen tenkt på hvordan vi kan lage systemet lett å håndtere i form av endringer og forbedringer i ettertid, og vi er stolte av måten vi har løst flere av utfordringene vi har møtt på, som lagring av plantestatuser og verdier ved hjelp av dictionaries og «JSON». Dette gjør systemet ryddig og enkelt å utvide, enten det er antall planter i systemet, flere tilstander eller flere sensorverdier.
Måten vi har kodet og dekodet signaler på for å minimere stress på CoT har vist seg å være effektiv og velfungerende, selv om det ikke helt lot seg gjøre med sensorverdiene. Vi er også fornøyde med den flittige bruken av funksjoner i Arduino-koden og vår måte å skille mellom hva som vekket programmet fra «deep sleep».

Selv om LAHTSCAP ikke fungerer optimalt har det et stort potensial. Vi har greid å sette sammen et system som kommuniserer med en API, hvor vi har en lokal tjener som kjører logiske operasjoner for hver klient i systemet. Brukeren kan samhandle med tjeneren via API-en ved å lese av eller justere og lagre verdier. Disse verdiene vil videre bli brukt til å utføre logiske operasjoner, slik at brukeren ikke behøver å gjøre noe. Dette har vist seg å fungere så lenge sensorene har fungert som de skal. For at systemet skal kunne stå uten oppsyn i to måneder, er vi nødt til å ha pålitelige sensorer. Her finnes det nok bedre alternativer enn de vi har, da våre sensorer er relativt billige og har misvisende verdier til tider. Fikses problemet med kommunikasjonssvikten mener vi, i kombinasjon med bedre sensorer, at LAHTSCAP kan bli et velfungerende system til sitt formål.
